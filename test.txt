Speaker 1: यज्ञ थे, उसमें द्रव्य का स्थान था। द्रव्य माने प्रकृति। वहाँ तुम मार्ग बनाना चाह रहे थे द्रव्य के माध्यम से। वो माध्यम ये भी हो सकता है कि द्रव्य क्या होती है वगैरह दे रहे हैं, जो भी कर रहे हैं। पर तुम मार्ग बना रहे थे द्रव्य का कुछ उपयोग करके। ज्ञान मार्ग अकेला है जिसमें यदि द्रव्य भी सामने आता है, कभी डराता है, कभी रिझाता है, तो ये नहीं पूछा जाता कि द्रव्य क्या है, उससे पहले पूछा जाता है, द्रव्य किसके लिए है। ज्ञान मार्ग अकेला है जो आपको द्रव्य माने विषय, माने पदार्थ, माने प्रकृति से हटाकर स्वयं को देखने को प्रेरित करता है। ये मूल अंतर है। वो आपको आपकी कल्पनाओं और आपके विषयों के क्षेत्र में खोने की अनुमति नहीं देता। आप कहेंगे, एक सुई है, छोटी सी चीज़ बिल्कुल। क्या है? एक सुई है। और आप कहेंगे, दस लाख हाथी हैं, बहुत बड़ी चीज़। सुई छोटी, वो भी एक, और हाथी बड़ा, वो भी दस लाख। वेदांत के लिए दोनों स्थितियां बिल्कुल बराबर हैं। वेदांत से मेरा आशय है ज्ञान मार्ग। ज्ञान मार्ग के लिए दोनों स्थितियां बिल्कुल बराबर हैं। आप कहेंगे, एक सुई है, तो वो लेगा, किसके लिए? ले, और आपको आप पर वापस ले आया। आप कहोगे, दस लाख हाथी हैं, वो पूछेगा, किसके लिए? ले, और आपको आप पर वापस ले आया। कोई फर्क ही नहीं पड़ा। वो आपको भटकने की अनुमति देता ही नहीं। आप कहोगे, अपरिमित सुख है, आज लग रहा है कि बहुत बड़ी-बड़ी कामनाएं पूरी हो गईं। आपसे पूछा जाएगा, किसकी? किसकी? और आप कहोगे, अरे दुख का पहाड़ टूट पड़ा। तो, किस पर? किस पर? वो बार-बार आपको द्रव्य से हटाकर स्वयं पर ले आता है। इसलिए श्रेष्ठतम है। क्यों श्रेष्ठतम हो गया यदि वो आपको द्रव्य से हटाकर स्वयं पर ले आता है? क्योंकि मुक्ति द्रव्य को नहीं चाहिए, मुक्ति आपको चाहिए। जब मुक्ति आपको चाहिए, तो द्रव्य की इतनी बात क्यों? द्रव्य को मुक्ति चाहिए? आपके विषयों को मुक्ति चाहिए क्या? आपको चाहिए। तो जब मुक्ति आपको चाहिए, तो वेदांत ये करता है कि आपको आप पर बार-बार वापस ले आता है। स्वयं को देखो, स्वयं को देखो, अवलोकन करो, अवलोकन करो, अवलोकन करो। इसलिए श्रीकृष्ण कह रहे हैं, वो मार्ग श्रेष्ठतम है। आगे एक बात और कहते हैं इसके बारे में। कहते हैं, वो सब कर्मों को जला देता है। श्लोक में ही लिखा है, वो सब कर्मों को जला देता है। निर्जरा जैसे। भस्मीभूत कर देना। क्या आशय है? साधारण कर्म माने वो जो कामना से आया है। कामना माने अहंकार। ठीक है न? सौ बार हम इसकी बात कर चुके हैं। अहंकार माने अपूर्णता, और अपूर्णता की मजबूरी है कामना। जो अपूर्ण है, वो कामना नहीं करेगा तो क्या करेगा? भूखा रोटी-रोटी नहीं चिल्लाएगा तो क्या करेगा? आत्मज्ञान का मतलब होता है उसको ही देख लेना जिसको कामना है। कामना जब उठती है, तो आपकी जो साधारण वृत्ति होती है, वो होती है कामना के विषय को देखने की। आपको कोई चीज़ है, वो बड़ी ललायित कर रही है। प्राकृतिक बात क्या होगी? किसको देखो? उस चीज़ को देखो। ज्ञान मार्ग है, जितना कोई चीज़ आपको अपनी ओर खींचे, उतना आप स्वयं में दृढ़ हो जाओ। माने उतना आप अपने आप को देखो। वो चीज़ चाहती है आप उसको देखो, और आप देखो कि जब वो चाहती है कि आप उसको देखो, तो आप कैसे हो जाते हो। वो चीज़ चाहती है आप उसको देखो, और आप ये देखो कि जब वो आपको रिझाती है, तो आप कैसे हो जाते हो। तुरंत आंखें अपनी ओर करो। खासकर जब जगत आपकी आंखों को खींचने को आतुर हो।

Speaker 2: वाह, क्या शेर है, वो आपकी activity हो गई आज की। कभी-कभार आप भी शेर कहा करिए। मैं ही थोड़ी रातों में शेर लिखता रहूंगा आपके लिए। तो शेर क्या है, आप ढूंढ के लाएंगे। उसका इशारा दिए देता हूँ। सुनाए देता हूँ। मत पूछ कि क्या हाल मेरा तेरे पीछे, ये देख कि मैं आगे खुश कितना। मेरी ओर मत देख, अपनी ओर देख। शेर यही कह रहा है। वो आगे पूछ रही होगी, समा तैयार किया जाता है। वो आगे पूछ रही होगी, मैं तो निकाह करके निकल गई किसी और के साथ, तुम कैसे हो अब? तो शायर कहता है, मत पूछ कि क्या हाल मेरा तेरे पीछे। तू चली गई, मेरा क्या हाल हुआ, ये मत पूछ। ये देख कि तू मेरे सामने आई है, तो तेरे चेहरे का रंग कैसा हो गया है। बात को समझो, इधर-उधर मत उड़ो। समझ आ रही बात? किसी और चीज़ को देखने की अपेक्षा, उस चीज़ के सामने अपना रंग देख लो न। वो चीज़ तो बहुत रंगी है, पर उसके सामने तुम्हारा रंग उड़ जाता है। तो मामला गड़बड़ है फिर। समझ आ रही बात? कामना का प्राथमिक संबंध कामना के विषय से नहीं होता। इसलिए कामना के विषय को पाओ, चाहे दबा दो, कामना मिटती नहीं है। क्योंकि उसका संबंध पहले उससे था ही नहीं। अगर कामना का अनिवार्य संबंध, प्राथमिक संबंध कामना के विषय से होता, तो उस विषय को पा लेने पर कामना मिट गई होती न? मिट गई होती न? मिटती है क्या? और अगर कामना का संबंध कामना के विषय से ही होता, तो तुम उस विषय को काट दो, दबा दो, उसके टुकड़े कर दो, तो भी कामना मिट गई होती। मिटती है क्या? माने विषय बाद की बात है, पहली बात क्या है? हम। कामना उससे बाद में संबंधित होगी, पहले मुझसे संबंधित है। इसलिए विषय बदलते रहते हैं, कामना नहीं बदलती। एक के बाद एक विषय आते जाते रहते हैं, कामना खड़ी रहती है मुँह फाड़े। मैं तो अभी, चैन, तृप्ति, संतुष्टि, कुछ हुआ नहीं। विषयों की रेल लगी हुई है, आ रहे जा रहे हैं। तो ज्ञान मार्ग कहता है, ये पूरी जो द्रव्यात्मक प्रकृति है, इसको छोड़ो, क्योंकि तुम्हारी बेचैनी का मूल संबंध इससे है ही नहीं। तुम्हें एक...
